---
layout: post
title:  "FuRBS partnerem społecznościowym"
date:   2017-03-10 9:01:31 +0100
category: partner
author: Dariusz Szklarczyk i Agnieszka Otręba-Szklarczyk
---

Do grona partnerów społecznościowych konferencji **Why R? 2017** dołącza *FuRBS*!

<img src="/blog/img/furbs.jpg">

# FuRBS

Fundacja Rozwoju Badań Społecznych (FuRBS) to organizacja skupiona na doskonaleniu i promocji metod badań społecznych i analizy danych w życiu społeczno-gospodarczym. Dążymy do tego, by badania społeczne i analiza danych nadążały za postępem technologicznym i zmieniającymi się potrzebami społecznymi, a przy tym były dostępne i zrozumiałe dla szerokiego grona odbiorców. Prowadzimy prace badawczo-rozwojowe służące poszerzeniu stosowania badań społecznych i analizy danych w praktyce życia społecznego. Dziedziną szczególnego zainteresowania Fundacji są działania na rzecz wzrostu rangi i wykorzystywania w praktyce badań danych zastanych i metod niereaktywnych. Świadczymy również usługi konsultingu badawczego i analitycznego w dziedzinie badań naukowych, badań rynku i ewaluacji oraz usługi szkoleniowe z zakresu metod i technik badawczych, statystycznej analizy danych i obsługi narzędzi analitycznych.

# Kim jesteśmy?

Zespół FuRBS tworzą socjologowie i psychologowie, badacze z wieloletnim doświadczeniem w badaniach społecznych, badaniach rynku i ewaluacji, jednocześnie nauczyciele akademiccy aktywni na polu dydaktycznym, badawczym i publikacyjnym. W ciągu ostatnich dziesięciu lat eksperci Fundacji brali udział w kilkudziesięciu badaniach, analizach, ekspertyzach i ewaluacjach wykonywanych na rzecz instytucji publicznych, samorządów, NGO i przedsiębiorstw.

# Kontakt

Więcej informacji o FuRBS-ie znajdziecie na: 
* [stronie internetowej Fundacji](http://furbs.org/) 
* [Facebooku](https://www.facebook.com/FundacjaFuRBS/?fref=ts)


*Dariusz Szklarczyk i Agnieszka Otręba-Szklarczyk*
