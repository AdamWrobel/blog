---
layout: post
title:  "Ruszamy z blogiem!"
date:   2017-01-09 21:29:31 +0100
author: Marcin Kosiński
---

Mamy zaszczyt ogłosić, że rozpoczynamy organizację ogólnopolskiej konferencji użytkowników R 


<h3 style="text-align: center;" markdown="1"><a href="http://whyr.pl/"> Why R? 2017 </a></h3>

która odbędzie w terminie 27-29 września 2017 na Politechnice Warszawskiej, a dokładniej na [Wydziale Matematyki i Nauk Informacyjnych](https://www.google.pl/maps/place/Wydzia%C5%82+Matematyki+i+Nauk+Informacyjnych/@52.2221573,21.0049421,17z/data=!3m1!4b1!4m5!3m4!1s0x471eccec70946a39:0x69dbb30f57ca9d3a!8m2!3d52.2221573!4d21.0071308) (ul. Koszykowa 75).

Ta konferencja to idealna okazja do wymiany wiedzy między przedstawicielami biznesu, a pracownikami naukowymi i studentami. Tematyka konferencji jest szeroka, tak samo jak zainteresowania pasjonatów pakietu R. Zapraszamy do zgłoszenia swojej prezentacji wszystkich zainteresowanych poniższymi tematami, w których stosowany jest R:

- metodologia statystyczna,
- wizualizacja danych,
- badania kliniczne,
- integracja R z innymi językami/środowiskami,
- bioinformatyka,
- Big Data i hurtownie danych,
- rozwój oprogramowania,
- R w biznesie,
- społeczność R w Polsce,
- edukacja R i R w edukacji,
- ekonomia, finanse i ubezpieczenia,
- odtwarzalne obliczenia,
- statystyczne uczenie maszynowe i modele predykcyjne,
- klastrowanie i segmentacja,
- obliczenia wysoko wydajnościowe,
- statystyka przestrzenna,
- tworzenie i wizualizacja map,
- R w badaniach społecznych,
- biostatystyka i epidemiologia,
- analiza tekstu,
- obliczenia w chmurze,
- analiza i przetwarzanie obrazu,
- i wiele wiele innych!

**Tych którzy nie czują się na siłach by prezentować zachęcamy do uczestnictwa w charakterze słuchaczy.**

# Harmonogram

Niebawem ogłosimy harmonogram rejestracji na konferencję. Planujemy 27 września zorganizować dzień warsztatowy, gdzie uczęszczać będzie można na dwie równoległe sesje warsztatowe. W dniach 28-29 odbędzie się konferencja z docelowymi wykładami plenarnymi, prezentacjami uczestników, sesją plakatową oraz lightning talks! Mamy też niespodziankę związaną z 26 września - hackathon, więc śmiało rezerwujcie urlop od 26 września.

W ramach wydarzenia będzie można uczestniczyć w warsztatach, ale także je poprowadzić. Właśnie od zgłaszania propozycji warsztaów zaczniemy całe przedsięwzięcie! Informacja pojawi się w nadchodzących dniach.

# Media społecznościowe

Najświeższe informacje można zdobyć śledząc organizację konferencji w mediach społecznościowych: na [Facebooku](http://facebook.com/whyRconf/) czy na [Twitterze](http://twitter.com/whyRconf). Będziemy ogłaszać informacje związane z zaproszonymi gośćmi, tematami warsztatów, terminami rejestracji oraz sylwetkami współorganizatorów!

# Chcesz pomóc?

Jeżeli jesteś zainteresowany/zainteresowana zaangażowaniem się w organizację **Why R? 2017**, to pisz na nasz adres whyr@mini.pw.edu.pl 


*W imieniu komitetu organizacyjnego*

*Marcin Kosiński*