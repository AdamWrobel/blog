---
layout: post
title:  "Lach UW partnerem społecznościowym"
date:   2017-05-11 12:01:31 +0100
category: partner
author: Marcin Kosiński
---

Do grona partnerów społecznościowych konferencji **Why R? 2017** dołącza *Lach UW*!

<img src="/blog/img/LaCH_logo_RGB.png">

## Czym jest LaCH UW?

To struktura w ramach Uniwersytetu Warszawskiego, wspierająca humanistów i humanistki realizujących cyfrowe projekty naukowe. Organizujemy także liczne warsztaty z podstawowych dla humanistyki cyfrowych metod i narzędzi. Jak dotąd dotyczyły one przetwarzania danych i tekstów, web scrappingu, tworzenia wydań cyfrowych czy organizacji i budowania nowoczesnych bibliotek oraz repozytoriów. W tym semestrze prowadzimy trzy cykle warsztatowe z podstaw R oraz grupę samokształceniową "Python w badaniach humanistycznych".

Interesują nas nie tylko metody, ale szersze spojrzenie na kulturę cyfrową. W ramach cyklu "Poza interfejsem" organizujemy wykłady otwarte prowadzone przez osoby, które analizują technologie i oprogramowanie z humanistycznej perspektywy. Podczas tych spotkań sprawdzamy, jak algorytmy wpływają na nasze myślenie o świecie i co kryje się za nieprzejrzystymi interfejsami. Naszymi goścmi byli już między innymi Aleksandra Przegalińska (ALK, MIT)  - badaczka zajmująca się teoriami sztucznej inteligencji oraz Paweł Janicki (Centrum Sztuki WRO) - kurator i artysta, twórca interaktywnych instalacji i systemów.

## Gdzie nas znaleźć?

Pracujemy na kampusie Ochota, CeNT2, Banacha 2c, II piętro. Zapraszamy na naszą stronę internetową: http://lach.edu.pl/ i na nasze konta w mediach społecznościowych 

- https://www.facebook.com/LaboratoriumCyfrowe/
- https://twitter.com/DHLab_UW
