---
layout: post
title:  "Ewa Szczurek Głównym Mówcą"
date:   2017-03-23 10:01:32 +0100
category: guests
author: Aleksandra Dąbrowska
---
Jest nam niezmiernie miło ogłosić, że do grona gości konferencji dołączyła [dr Ewa Szczurek](https://www.mimuw.edu.pl/~szczurek/).

<img src="https://github.com/whyR-conference/blog/blob/master/img/Ewa%20Szczurek.jpg?raw=true" align="right" height="200px" hspace="20"> 

Ewa Szczurek jest adiunktem w Instytucie Informatyki na wydziale Matematyki, Informatyki I Mechaniki Uniwersytetu Warszawskiego. Posiada dwa tytuły magistra informatyki: Uniwersytetu w Uppsali, w Szwecji, i Uniwersytetu Warszawskiego. Studia doktoranckie w dziedzinie bioinformatyki ukończyła w Instytucie Maxa Plancka w Berlinie. Odbyła dwa staże podoktorskie, jeden w Berlinie, a drugi na ETH w Zurychu. W swej pracy dydaktycznej stara się zainteresować statystyką studentów kierunku Bioinformatyka.


Od sześciu lat zajmuje się tematyką biologii obliczeniowej nowotworów. Obecnie naukowo rozgryza tematykę powstawania przerzutów w raku, a także koleżeńskie stosunki genów aktywnych w tej chorobie. Wszystkie tworzone w tej dziedzinie modele programuje w R. 

# Chcesz pomóc w organizacji?

Jeżeli jesteś zainteresowany/zainteresowana zaangażowaniem się w organizację **Why R? 2017**, to pisz na nasz adres [whyr@mini.pw.edu.pl](mailto:whyr@mini.pw.edu.pl)


*Aleksandra Dąbrowska* 