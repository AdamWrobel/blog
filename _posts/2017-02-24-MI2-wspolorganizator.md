---
layout: post
title:  "Grupa MI^2 dołącza do organizacji"
date:   2017-02-24 11:00:00 -0100
category: info
author: Przemysław Biecek
---

[MI^2](http://mi2.mini.pw.edu.pl/) (czytaj: mi kwadrat) powstała jako pomost pomiędzy MIM UW i MiNI PW, czyli dwoma wydziałami pełnymi pasjonatów analizy danych oraz tworzenia narzędzi matematycznych i informatycznych do analizy danych. Zaczęło się od UW i PW ale w grupie działały też osoby z innych uczelni, miast czy nawet krajów zarówno studenci jak i absolwenci.

<img src="https://github.com/whyR-conference/whyR-conference.github.io/blob/master/img/logos/mi2_data_lab_napis.png?raw=true"> 

Działamy w modelu think & do. Analiza danych nie jest wartością samą w sobie. Ważne by była odpowiedzią na rzeczywiste potrzeby i prowadziła do lepszych decyzji. Rozwijamy umiejętności identyfikacji problemu, rozwiązywania problemu i wdrażania rozwiązania w oparciu o dane i zaawansowane metody analityczne, skalowane narzędzia informatyczne. Robimy to realizując projekty przy których nie tylko można się czegoś dowiedzieć, ale też można coś użytecznego zrobić a wyniki analiz przełożyć na faktyczne akcje.

**W marcu planujemy uruchomić DataLab – skrzyżowanie hackerspace i medialab, miejsce gdzie tworzy się, rozwija i wykorzystuje narzędzia do przetwarzania, modelowania i wizualizacji danych.**

 

# Przykładowe projekty grupy MI^2:

* Badanie zależności pomiędzy wynikami uczniów oraz zawodem rodzica na bazie danych edukacyjnych [PISA 2015](http://52.31.27.158/PISAoccupations/)
* Analiza popytu na umiejętności w ogłoszeniach dla data scientistów na danych [z portalu pracuj.pl](https://krzyslom.shinyapps.io/pracuj/#41_demand_for_given_skills_throughout_the_given_time_period)
* [Zespołowy Maraton Analizy Danych]( http://smarterpoland.pl/index.php/2015/05/maraton-zespolowej-analizy-danych-podsumowanie/)
* Analiza związku pomiędzy ocenami i ankietami przedmiotów i prowadzących na podstawie danych z USOSa
* Wspieranie onkologów z Dolnośląskiego czy Wielkopolskiego centrum onkologii w wydobywaniu interesujących informacji z terabajtów danych genetycznych.
* i wiele innych projektów opisanych na [naszej stronie www](http://mi2.mini.pw.edu.pl/index.php/nasze-projekty/).


> Jeżeli chcielibyście zrobić coś z nami to przyjdźcie na któryś [SER](http://meetup.com/Spotkania-Entuzjastow-R-Warsaw-R-Users-Group-Meetup/) i porozmawiajcie z organizatorami.
  

*W imieniu komitetu organizacyjnego*

*Przemysław Biecek*  

