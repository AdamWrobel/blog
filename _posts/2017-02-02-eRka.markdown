---
layout: post
title:  "eRka partnerem społecznościowym"
date:   2017-02-02 2:00:00 -0800
category: partner
author: Piotr Ocalewicz
---
  
Do grona partnerów społecznościowych konferencji **Why R? 2017** dołącza *eRka*!

<img src="/blog/img/erka1.jpg">  
  
# Kim jesteśmy?  
  
> **eRka** (entuzjastów R krakowska alternatywa) to cykliczne spotkania osób zainteresowanych obszarami analizy danych, data science i Big Data. 

Chcemy zaoferować analitykom danych (oraz osobom, które chcą nimi zostać) przestrzeń, pozwalającą m.in. na zdobycie ciekawych kontaktów, wiedzy, czy też cennego doświadczenia. Wszystkie nasze działania w mniejszym bądź większym stopniu powiązane są także z promocją języka R – obecnie najszybciej rozwijającego się środowiska do obliczeń statystycznych.

# O naszych spotkaniach

Do tej pory zorganizowaliśmy 12 cyklicznych spotkań pod szyldem eRka. Mają one zwykle charakter prelekcji, w trakcie której prowadzący opowiadają o swoich doświadczeniach w pracy z R (i innymi narzędziami), dzielą się swoimi uwagami odnośnie konkretnych technik bądź pokazują jak przeprowadzić krok po kroku wybraną analizę. Spotkanie eRka to świetna okazja do zbudowania swojego wizerunku w świecie analizy danych, zdobycia owocnych kontaktów oraz poszerzenia swojej wiedzy. 

> Zapraszamy zarówno osoby, które dopiero stawiają swoje pierwsze kroki w tej dziedzinie jak również zaawansowanych analityków, pracowników naukowych oraz inżynierów danych.

# Organizujemy maratony analizy danych!

Oprócz cyklicznych spotkań w formie prelekcji zorganizowaliśmy również trzy maratony analizy danych (hackatony). Były to całodzienne wydarzenia, w trakcie których uczestnicy wspólnymi siłami rozwiązują wybrany problem analityczny. Na szczególną uwagę zwraca maraton zorganizowany wspólnie z portalem Onet.pl, krótką relację z niego można obejrzeć [na naszym kanale na YouTubie](www.youtube.com/watch?v=fcdAwqaOpB8).  

# Gdzie nas znaleźć?

Projekt **eRka** oraz związane z nim wydarzenia można śledzić na bieżąco poprzez:

- stronę internetową [erkakrakow.pl](https://www.erkakrakow.pl)
- [profil na Facebooku](https://www.fb.com/eRkaKrakow )
- [profil na Meetup](https://www.meetup.com/Cracow-R-User-Group )

Zapraszamy do Krakowa!

<img src="/blog/img/erka2.jpg">  

*Piotr Ocalewicz*
