---
layout: post
title:  "Zostań partnerem społecznościowym"
date:   2017-01-17 19:00:00 -0800
category: info
author: Marcin Kosiński
---

Prowadzisz na portalu społecznościowym grupę entuzjastów, której tematyka związana jest z tworzeniem oprogramowania, analizą danych, badaniami lub wizualizacją? Zrzeszasz pasjonatów chcących w wolnej chwili rozwijać swoje zainteresowania i dzielić się wiedzą z innymi? Koordynujesz prace fundacji działającej na rzecz aktywizacji społeczeństwa w obszarze rozwoju technologicznego bądź w sferze szerzenia wiedzy? Jesteś blogerem piszącym o nowinkach technologicznych bądź szeroko pojętych zastosowaniach danych? A może reprezentujesz towarzystwo, stowarzyszenie czy jednostkę naukową lub badawczą, w której prowadzone są prace związane z udostępnianiem bądź analizą danych?

Jeżeli choć na jedno pytanie odpowiedź jest twierdząca, to znak, że nadajesz się na **partnera społecznościowego** Why R? 2017 - ogólnopolskiej konferencji użytkowników R!

# Co oferujemy?

Partnerom społecznościowym oferujemy udostępnienie logotypu na stronie konferencji w sekcji `Partnerzy Społecznościowi`. Umożliwiamy również udostępnienie informacji zawierającej opis partnera społecznościowego na naszym blogu. Taki wpis na blogu zostanie udostępniony poprzez kanały mediów społecznościowych na profilu konferencji na portalach [Facebook](https://www.facebook.com/whyRconf) i [Twitter](https://twitter.com/whyRconf). Możliwe jest również przekazanie biletów na konferencję do rozdania w ramach konkursów przygotowanych przez partnerów społecznościowych. Dodatkowo w książce konferencyjnej możliwe będzie umieszczenie *krótkiej* informacji o partnerze społecznościowym, wraz z logotypem i jednym adresem URL.

# Jak możesz współpracować?

Od partnera społecznościowego oczekujemy udostępnienia informacji o konferencji **Why R? 2017** na swojej stronie internetowej bądź na wydarzeniu grupy pasjonatów. Prosilibyśmy również o udostępnianie wiadomości związanych z rejestracją ([whyr.pl](http://whyr.pl/) -> Harmonogram), takich jak np. rozpoczęcie zgłaszania propozycji na warsztaty, [o czym pisaliśmy 15.01.2017](http://whyr.pl/blog/2017/01/15/Warsztaty-ruszamy.html)


Dodatkowo możesz zgłosić swoją propozycję warsztatu, bądź zgłosić się na konferencję z prezentacją bądź plakatem (rejestracje zaczynamy od 1 marca).

> Partnerami społecznościowymi mogą zostać jedynie fundacje, stowarzyszenia, towarzystwa, jednostki naukowe lub badawcze, blogerzy lub grupy entuzjastów zarejestrowane na portalu [meetup.com](https://www.meetup.com/).

# Dołącz!

Jeżeli jesteś zainteresowany/zainteresowana zaangażowaniem się w organizację **Why R? 2017** jako partner społecznościowy, to pisz na nasz adres whyr@mini.pw.edu.pl 


# Why R?

Jeżeli masz ochotę opublikować na naszym blogu  przemyślenia na temat pytania `Why R?`, to po prostu pisz! Daj nam znać, a pomożemy Ci w kwestiach technicznych związanych z pulikowaniem!


*W imieniu komitetu organizacyjnego*

*Marcin Kosiński* 

*Przewodniczący Komitetu Organizacyjnego Why R 2017*

