---
layout: post
title:  "Meetup Tableau Poland partnerem społecznościowym"
date:   2017-01-26 2:00:00 -0800
category: partner
author: Bartosz Czapiewski
---

[Tableau & Data Viz Meetup](http://tableaupoland.com/) jest grupą użytkowników Tableau i entuzjastów wizualizacji danych. Celem spotkań jest popularyzacja dobrych praktyk tworzenia wykresów i raportów oraz umiejętności analitycznych w programie Tableau. 

> Grupa liczy ponad 400 członków i spotyka się co miesiąc w Szkole Głównej Handlowej w Warszawie.

# Co to jest Tableau?

Tableau jest bezpłatnym (jako Tableau Public) lub płatnym (jako platforma BI dla firm – w postaci Tableau Desktop i Tableau Server) programem do wizualizacji danych i projektowania raportów. 

Tableau wyróżnia się na rynku możliwością:

- zastosowania dobrych praktyk wizualizacji danych,
- projektowania dashboardów,
- interaktywności analizy,
- rozwoju systemu raportowania (od rozsyłania plików do raportów dostępnych przez przeglądarkę urządzenia mobilne),
- integracji się z R.

[Więcej informacji o Tableau.](https://skuteczneraporty.pl/co-to-jest-tableau/)

Założycielem grupy jest Bartosz Czapiewski, prowadzący wiodący polski blog o wizualizacji danych i projektowaniu dashboardów - [SkuteczneRaporty.pl](http://skuteczneraporty.pl/).

## Dlaczego uważamy, że wizualizacja danych jest ważna?

Codziennie miliony osób na świecie tworzą raporty w postaci tekstu, tabel, wykresów i grafiki, których celem jest przekazanie odbiorcy informacji i podzielenie się wiedzą. Raportami są zarówno zestawienie danych biznesowych, sprawozdanie finansowe czy artykuł 
prasowy. Jesteśmy społeczeństwem informacyjnym, w którym zdolność zbierania, przetwarzania, analizowania i prezentowania informacji jest niezwykle cenna. Szczególnie w biznesie raporty są na wagę złota, gdyż stanowią podstawę do podejmowania codziennych decyzji. Ich trafność jest w dużej mierze pochodną skuteczności raportu. Oto moje spostrzeżenia dotyczące wizualizacji danych:

- Większość osób tworząca wykresy nie potrafi prawidłowo się nimi posługiwać.
- Najpopularniejsze wykresy (np. kołowy) należą do najmniej efektywnych.
- W modzie jest „podkoloryzowanie” raportów, które jest sprzeczne z pracą mózgu.
- Najpopularniejsze programy komputerowe, które służą do wizualizacji danych, w tym
- Microsoft Excel, wprowadzają użytkownika w błąd i łamią podstawowe zasady wizualizacji danych.
- Wykresy, które ukazują się w prasie i raportach, również wprowadzają odbiorów w błąd.
- Koncepcja dashboardów znalazła swoje odzwierciedlenie dopiero w programie Excel 2013, i to w sposób tak zakamuflowany, że niewielu użytkowników ją odkryje.
- Wizualizacja danych nie jest przedmiotem, który wykłada się na jakiejkolwiek uczelni ekonomicznej w Polsce, nie ma jej także w programach MBA.


*Bartosz Czapiewski* 

*SkuteczneRaporty.pl*

