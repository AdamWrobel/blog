---
layout: post
title:  "STWUR partnerem społecznościowym"
date:   2017-01-29 2:00:00 -0800
author: Michał Burdukiewicz i Piotr Sobczyk
---

Do grona partnerów społecznościowych konferencji **Why R? 2017** dołącza *STWUR*!

<img src="/img/stwur.png">


# STWUR

Stowarzyszenie Wrocławskich Użytkowników R (STWUR) to dolnośląska grupa miłośników R. Na spotkaniach stawiamy sobie trzy cele. Pierwszy to integracja eRowego środowiska, ludzi, którzy w R programują lub są nim zainteresowani. Drugi to wspólna analiza inspirujących zbiorów danych, wyciąganie wniosków i komunikowanie ich poza grupę. Last but not least, spotkania STWURa to idealne miejsce na wymienienie doświadczeń, naukę nowych pakietów i szansa na (lepsze) poznanie R. 

W przeciwieństwie do większości spotkań użytkowników R, STWUR jest zaplanowany jako cykl spotkań, których wspólnym motywem jest jeden zbiór danych. Zaczynamy od danych z [Diagnozy Społecznej](http://www.diagnoza.com/), które mamy zamiar ze spotkania na spotkanie coraz głębiej eksplorować i poznać. Poniżej zdjęcie z naszego pierwszego spotkania

<img src="/img/stwur.jpg">


## Kim jesteśmy?

Stanowimy zróżnicowaną grupę w skład której wchodzą zarówno zawodowi analitycy danych i *data scientists* jak i specjaliści z innych dziedzin, którzy R włączają wyłącznie po godzinach. Pracując grupowo staramy się łączyć doświadczenia reprezentantów różnych dziedzin, aby prowadzić jak najpełniejsze analizy, a ich wyniki prezentować w najbardziej interesujący sposób.

## Dlaczego R? (*Why R?*)

Niezależnie od poziomu zaawansowania i wykształcenia, wszystkich nas łączy pasja do analizy danych w środowisku R. Ponieważ chcemy również promować znajomość tego języka, każde z naszych spotkań jest tak przygotowane, aby również osoby nie mające zbyt dużego doświadczenia z R mogły brać aktywny udział we wspólnej pracy.

Więcej informacji o STWURze dostępnych jest na naszej stronie: [stwur.pl](www.stwur.pl) . 
Jesteśmy również obecni na [Facebooku](https://www.facebook.com/groups/stwur/) i [Meetupie](https://www.meetup.com/Wroclaw-R-Users-Group/).

*Michał Burdukiewicz i Piotr Sobczyk*


